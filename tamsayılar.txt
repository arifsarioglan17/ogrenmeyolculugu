Tamsayılar(İntegers), Rasyonel Sayılar(Floats) ve Reel Sayılar
Tüm elemanları tamsayı olan tamsayılar kümesini Z sembolüyle göstermek matematik kitaplarında sıklıkla karşılaştığımız bir durumdur. Türkçe karşılığı tamsayı olan Almanca "zahlen" kelimesinin baş harfinden geldiği düşünülmektedir. Bu kelimenin baş harfinin seçilmesinin muhtemel nedeni tamsayıların cebirsel yapısı üzerine başta David Hilbert olmak üzere pek çok Almanın katkılardan olabilir. Tamsayılar kümesi Z={…-3,-2,-1,0,1,2,3,…} şeklinde gösterilebilir. Tamsayıların en önemli özelliği tamsayıları sayı doğrusu üzerinde gösterdiğimizde herhangi birbirinin ardışığı olan iki tamsayı arasında bir birim gibi kocaman bir boşluğun bulunmasıdır. Yani tamsayıların ayrık(discrete), süreksiz, yoğun olmayan bir sayı kümesi olmasıdır.
Tamsayılar kadar ilginç olan bir diğer sayı iki tamsayının bir birine bölünmesiyle elde edilen rasyonel sayılar kümesidir. İki tamsayı bir birine bölündüğünde bölme her zaman sıfır kalanla sonuçlanmaz. Sıfır bölme ile sonuçlanma zaten tam bölünme yani bir tamsayıdır. Kalanlı bölmeler virgülden önceki kısım tam kısım, virgülden sonraki kısım ondalıklı kısım olarak adlandırılmak üzere bir ondalıklı sayı ya da diğer bir isimle bir rasyonel sayıdır. Örneğin 6/2=3 bölmesi kalanın 0 olduğu ve sonucun bir tamsayı olduğu bir tam bölünmeyken 5/2 kalanın 1 olduğu inatla kalan 0 olana kadar bölmeye devam edilirse 2,5 rasyonel sayısıdır. Peki bu ondalıklı kısım kaç haneli olabilir?Cevap sonsuz haneli olabilir. Örneğin 1/3=0,3333… devirli ondalıklı sayısı sonsuz hanelidir. Bu sonsuz hane düzenli bir şekilde ilerlediğine dikkat! Peki bu bölmeleri yaparken hangi sayılara bölersek bölme sonlu olur, hangi sayılara bölersek bölme sonsuz olur? 
Herkes asal sayıların yani bir ve kendisinden başka böleni olmayan pozitif tamsayıların çok önemli olduğundan bahsederken neden önemli olduğundan bahsetmez. Ortaokulda öğrendiğimiz bu asal sayılar kümesinin önemli olmasının nedeni pozitif her sayının ya asal ya da asalların sonlu sayıda çarpımıyla elde edilmesidir. Örneğin ondalık sayıya da ismini veren 10 sayısı 2 ve 5 asallarının çarpımıyla elde edilir. 2 ya da 5 in sonlu sayıda çarpımlarıyla elde edilen sayılar da önemlidir. Örneğin bu sayılar kümesini S={2,4,5,8,10,16,20,25,32,40,…} ile gösterelim. 2 ve 5 asalların çarpımıyla elde edilen bu kümenin önemli olmasının nedeni iki tamsayıyı bölerken payda bu S kümesinden olduğunda ondalık kısım sonludur. Payda 2 ve 5 dışında herhangi bir asal sayı olduğunda bu bölme düzenli bir şekilde sonsuza ya da diğer bir deyişle devirli bir şekilde devam eder. Düzensiz bir şekilde sonsuza giden sayılarsa irrasyonel sayı olarak adlandırılır.
Rasyonel sayılar tamsayıların aksine yoğundur. Yani iki rasyonel sayı arasında her zaman bir rasyonel sayı vardır. Diğer bir deyişle rasyonel sayılar ayrık olmayan, sürekli sayılardır. 
Bir sayısı her tamsayıyı böldüğünden her tamsayının paydasına bir yazabilir ve böylelikle her tamsayının aynı zamanda rasyonel sayı olduğunu söyleyebiliriz. Bunu bir tamsayının ondalık kısmına dilediğimiz kadar 0 ekleyerek de ifade edebiliriz.